---
layout: post
title: Amarantus z burakiem
date: 2019-03-27T10:58:48.781Z
feature_image: /assets/uploads/36616917_663595960651364_5806115946703618048_n.jpg
feature_text: ''
categories: 'food, amatantus, burak'
---
Amarantus zwany też szarłatem jest jednym z najstarszych uprawianych ziaren. Był podstawowym pożywieniem ludów Ameryki Środkowej. Majowie, Aztekowie i Inkowie wierzyli w jego magiczne właściwości i wykorzystywali w obrzędach religijnych. Z tego też powodu wraz z podbojem Ameryki przez Hiszpanów jego uprawa została zakazana a niesubordynacja była surowo karana. Więc od XV w. amarantus był dziko rosnącym rośliną dzięki czemu ziano to dotrwało do naszych czasów praktycznie w niezmienionej formie genetycznej i jest uważane za najmniej zmodyfikowane ziarno.1



Jest wspaniałym rozwiązaniem dla osób uczulonych na zboża lub nietolerujących glutenu.

Na zachętę można dodać, że roślin bardzo nie lubi pestycydów stąd siłą rzeczy jej uprawa jest bardzo naturalna z użyciem organicznych nawozów2



Jest wiele gatunków tej rośliny, niektóre hodowane są dla ich liści przypominających nieco szpinak, które używane są do sałatek Niestety z liśćmi amarantusa nie spotkałam się ani w sklepach w Polsce ani we Francji. Niektóre odmiany cenione są przede wszystkim za walory dekoracyjne i służą jako piękne rośliny ozdobne. A inne odmiany produkują malutkie ziarenka wielkości maku w których zamknięta jest bomba składników odżywczych.3



Od łacińskiej nazwy szarłatu pochodzi nazwa koloru - czerwieni z domieszką różu i fioletu. A kwiatostany tej rośliny przybierają właśnie takie barwy: od winnej czerwieni po buraczkową. 

I właśnie tą odcieniem zainspirowane jest nasze sycące zimowe śniadanko.



**Składniki:**

70g amarantusa

100g buraka (1 duży)

50g orzechów nerkowca

2 łyżki siemienia lnianego

2 łyżki masła orzechowego

2 łyżki płatków kokosowych

**Metoda:** 

Amarantus, pokrojone buraki i siemię lniane wsyp do garnka. Zalej 1,5 szklanki zimnej wody i wstaw na gaz. Od zagotowania się wody gotuj 15-20 min. na małym ogniu pod przykryciem.

Na koniec dodaj masło orzechowe i nerkowce i porządnie wymieszaj. Użyj płatków kokosowych do dekoracji.



**Uwagi:** 

Jeśli po gotowaniu nadal pozostało Ci trochę wody nie przejmuj się dodanie masła orzechowego mocno zagęści i sprawi, że całość nabierz fajnej, kremowej konsystencji.

Jeśli z drugiej strony po gotowaniu ziarna wchłonęły całą wodę dodaj trochę przegotowanej wody z czajnika, żeby całość była nico lejąca.

W każdym przypadku teksturę i gęstość możesz regulować wg własnych upodobań dolewając wody lub dodając masła orzechowego.



Smacznego!
